---

title: Loomine  
date: 26/03/2022  

---

### Selle nädala õppeaine

> <p>Juhtsalm</p>

Esimene Moosese raamat ja seega kogu Piibel algab Jumala loomistööga. See fakt on väga tähtis, sest see tähendab, et meie loomine on inimese ja Piibli loo alguspunkt. Ühtlasi viitab see asjaolule, et Moosese esimese raamatu loomislugu on ajalooliselt sama tõepärane nagu muud sündmused inimkonna ja Piibli ajaloos.

Loomisest räägivad kaks teksti, 1. Moosese raamatu 1. ja 2. peatükk, mis on jäädvustanud Jumalat ja inimsugu puudutavad õppetunnid. Käesoleva nädala materjali õppides selgub meile paremini ka seitsmenda päeva hingamispäeva sügav mõte. Mõtiskleme selle üle, et Jumal lõi inimesed küll Tema enda näo järgi, aga samas mullast. Meid huvitab hea ja kurja tundmise puu otstarve ning selle seos elupuuga.

Algusi puudutavate piiblilugude tähtsaim õppetund on armuõpetus. Meie olemasolu aluseks on puhtalt arm. Jumal lõi taevad ja maa siis, kui inimesi veel ei olnud. Ja nii, nagu meie loomine oli Jumala kingitus, nii on seda ka meie lunastamine. Vägagi kõnekas on fakt, et seitsmenda päeva hingamispäeva käsus on olemas mõlemad – loomine ja lunastamine.

__Selle nädala õppetükki õppides valmistud hingamispäevaks, 2. aprilliks.__
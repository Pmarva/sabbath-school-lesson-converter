---

title: Veeuputus  
date: 16/04/2022  

---

### Selle nädala õppeaine

> <p>Juhtsalm</p>

„Kui Issand nägi, et inimese kurjus maa peal oli suur ja kõik ta südame mõtlemised iga päev üksnes kurjad“ (1Ms 6:5). Tegusõna „nägi“ (1Ms 6:5) viib lugeja tagasi Jumala algse loomistöö sammudeni. Nüüd aga näeb Jumal _tovi_, „hea“ asemel _ra’_d, „kurja“ (1Ms 6:5). Jumal kahetseks nüüd justkui, et Ta oli maailma loonud, sest see on täis _ra’d_ (1Ms 6:6, 7).

Ja siiski on Jumala kahetsuse osaks ka pääste. Nimi Noa (Noakh), mis tähendab „trööst“, on kaja heebreakeelsest sõnast „kahetsema“ (_nakham_). Niisiis on Jumala sõnadel kurjuse kohta kaks külge. Osalt on see õiglane ähvardus, mis toob mõne jaoks kaasa hävingu, ja osalt leidub siin Tema tröösti ja halastuse tõotus, mis viib teised pääsemiseni.

Sama „topelthäält“ kuuldi juba Kaini ja Aabeli/Seti puhul ning see kordus Seti sugulusliini („Jumala poegade“) ja Kaini liini („inimeste tütarde“) vastandumise kaudu. Nüüd kuuleme seda jälle, kui Jumal teeb vahet Noa ja muu inimkonna vahel.

__Selle nädala õppetükki õppides valmistud hingamispäevaks, 23. aprilliks.__
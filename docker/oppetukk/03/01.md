---

title: Kain ja tema pärand  
date: 09/04/2022  

---

### Selle nädala õppeaine

> <p>Juhtsalm</p>

Moosese esimeses raamatus järgnevad pattulangemise loole ning Aadama ja Eeva väljasaatmisele Eedenist eelkõige sünnid ja surmad, mis näitavad, et eelnevas peatükis olevad Jumala prohvetikuulutused kehtivad. Moosese esimese raamatu 3. ja 4. ptk on paralleelpeatükid, mis sisaldavad palju ühiseid teemasid ja sõnu: patu kirjeldamine (1Ms 3:6–8; võrdle 1Ms 4:8ga), _`adamah’_i, „maapinna“ needmine (1Ms 3:17, võrdle 1Ms 4:11) ja väljasaatmine (1Ms 3:24; võrdle 1Ms 4:12, 16ga).

Selliste paralleelide ülesanne on välja tuua, kuidas on täitunud kõik varem öeldu, kõik prohvetikuulutused ja ennustused, mida Jumal on Aadamale ja Eevale pärast pattulangust öelnud. Esimene sündmus, mis järgneb Aadama väljasaatmisele, on lootusrikas – esikpoja sünd, milles Eeva näeb Messia tuleku ettekuulutuse täitumist (1Ms 3:15). Eeva mõtleb, et ta poeg on tõotatud Messias.

Järgmised sündmused – Kaini kuritegu, Lemeki kuritegu, lühenev eluiga ja kurjuse kasv – räägivad kõik 1Ms 3. peatükis lausutud needusest.

Kuid isegi siis ei kao kogu lootus.

__Selle nädala õppetükki õppides valmistud hingamispäevaks, 16. aprilliks.__
---

title: Iisrael Egiptuses  
date: 18/06/2022  

---

### Selle nädala õppeaine

> <p>Juhtsalm</p>

Esimene Moosese raamat annab ülevaate nii Jaakobi kui ka Joosepi viimastest eluaastatest. Näeme Jaakobit (Iisraeli) Kaananimaalt lahkumas (1Ms 46. ptk), et asuda elama Egiptusesse (1Ms 47. ptk), ning seal ta sureb (1Ms 49:29–50:21). Ja ometi terendab isegi Egiptusesse elama asumise taga tulevik tõotatud maal (1Ms 50:22–26).

Niipea, kui Jaakob jõuab Egiptusesse, õnnistab Jaakob vaaraod (1Ms 47:7–10) ja täidab niimoodi (mõistagi osaliselt) Aabrahamile antud tõotust olla õnnistuseks rahvastele (1Ms 12:3). Hiljem, kui Jaakob on suremas, õnnistab ta Joosepi poegi (1Ms 48. ptk). Samuti õnnistab Jaakob oma poegi (1Ms 49:1–28) ning esitab neist igaühe kohta muljetavaldavad ettekuulutused Iisraeli 12 suguharu tuleviku vaates (1Ms 49:1– 27).

Tõsiasi aga, et Iisrael „jääb elama“ eksiili, võõrastena Egiptusesse, tekitab vastuolu tõotatud maa lootusega. Ja kuigi 1. Moosese raamat lõppeb Iisraeli laste elamisega Egiptuses, suunavad mõningad Joosepi viimased sõnad mõtted ühe teise koha juurde: „Mina suren, aga Jumal hoolitseb kindlasti teie eest ja viib teid siit maalt sellele maale, mille ta vandega on tõotanud anda Aabrahamile, Iisakile ja Jaakobile“ (1Ms 50:24).

__Selle nädala õppetükki õppides valmistud hingamispäevaks, 25. juuniks.__